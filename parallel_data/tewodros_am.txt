የሰገደላት ውበቱ ፤ ያቺን የቃል መስታይት
ሞቶ ቀደማት ቴዎድሮስ ፤ ቆሞ ስቃዩዋን ላለማየት
የወደቀላት ውበቱ ፤ ያቺን የቃል መስታይት
ሞቶ ቀደማት ቴዎድሮስ ፤ ቆሞ ስቃዩዋን ላለማየት
ደርሶ ባያስጥለው ፤ ገብርዬ ከስለት
ጀግናው ተፈተነ ፤ በመቅደላ አቀበት
ተዋከበና ፤ ተዋከበና
ወዲህ ዞር ፤ ቢል ሰው የለምና
ገብርዬ ሲወድቅ ፤ ቀኙ ዛለና
አረሩን ስቦ ፤ ጠጣው ያ ጀግና
ተዋከበና ፤ ተዋከበና
ወዲህ ዞር ፤ ቢል ሰው የለምና
የነደደ እሳት ፤ ክንዱን ተ'ርሶ
ጨክኖ ካሣ ፤ ጋተና ኮሶ
ሞተ 'ላንድ አገር ፤ አንድያ ራሱ
ንቃ በመንፈስ ላንድነት ካሣ ተነሳ
አንተ የሞትክላት አገር ክብሯ ሳይረሳ
ጎንደር ጎንደር የቴዎድሮስ አገር
ያንዲት ኢትዮጵያ ፤ ዋልታና ማገር
ነፍሱን የሰጣት ፤ ለካ ዓለም ንቆ
አገር ሊያቆም ነው ቴዎድሮስ ወድቆ
አምጡ ቆርጣችሁ ፤ ከሹሩባው ላይ
እንዳንለያይ ፤ ኪዳን እንሰር
ነፍሱን የሰጣት ፤ ለካ ዓለም ንቆ
አገር ሊያቆም ነው ፤ ቴዎድሮስ ወድቆ
አረጀች እያሉ ሰዎቹ ሲያሙሽ
ሙሽራ ነሽ ጎንደር ይሰፋል ልብስሽ
ሳይገላገለው ህልሙን በሆድ ይዞ
ሳይገላገለው ሽሉን በሆድ ይዞ
የሚረዳው አጥቶ ብቻውን ተክዞ
ተክዞ ተክዞ
ስንቱን በሆድ ይዞ
የወገቡን እሳት ካፎቱ ላይ መዝዞ
ጠጥቶላት ሞተ ክንዱን ተንተርሶ
አያሳዝንም ወይ
ካሣ ካሣ የቋራው አንበሣ
ዳኘን ዳኘን አንድ ህልም አሳየን
ዝግባ ሚያሳክለን አንድ ፍቅር አጥተን
ዝግባ ሚያሳክለን አንድነትን አጥተን
ከፊት የነበርነው ከሰው ኋላ ቀርተን
አናሳዝንም ወይ
ጎንደርና ጎጃም ፤ ወሎና ትግራይ
ኦሮሞና ተጉለት ሆነን አንድ ላይ
ጉራጌና ሃረር ዶርዜ ወላይታ
ቤኒሻንጉል ሶማሌ አፋር አሳይታ
ግመሌን ላጠጣት እንደ አፋር ተጉዤ
ግመሌን ላጠጣት ቀይ ባህር ተጉዤ
አንድ ገመድ አጣሁ ልመልሳት ሄጄ
'ያንዲት እናት ልጆች መሆናችን አውቀን
ጎሳና ኃይማኖት ሳይነጣጥለን
ምን ይሳነን ነበር ብንተባበር
አናሳዝንም ወይ
ጎንደር ጎንደር የቴዎድሮስ አገር
ያንዲት ኢትዮጵያ ፤ ዋልታና ማገር
ነፍሱን የሰጣት ፤ ለካ ዓለም ንቆ
አገር ሊያቆም ነው ፤ ቴዎድሮስ ወድቆ